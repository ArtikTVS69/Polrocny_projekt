# Report 2026-02-09

Tento týždeň som pracoval na návrhu projektu pre webovú aplikáciu. Cieľom projektu je vytvoriť jednoduchú chatovaciu aplikáciu podobnú Discordu.

Najskôr som si premyslel, aké funkcie by mala aplikácia obsahovať. Používateľ sa bude môcť zaregistrovať a prihlásiť, vytvárať servery, pridávať sa do serverov a komunikovať v textových kanáloch. Súčasťou aplikácie bude aj možnosť posielať súbory.

Následne som navrhol databázu pre túto aplikáciu. Databázový návrh obsahuje tabuľky pre používateľov, profily, servery, kanály, správy a súbory. V databáze sú použité rôzne typy vzťahov, ako napríklad jeden k jednému, jeden k viacerým a viac k viacerým.

Databáza je navrhnutá tak, aby bola prehľadná a zrozumiteľná a aby bola vhodná pre školský projekt. Tento návrh bude v ďalších týždňoch slúžiť ako základ pre implementáciu backendu a frontendu aplikácie.
